# Om *Terminologue*

## Terminologue

*Terminologue* är ett terminologihanteringssystem baserat på öppen källkod. Programvaran har utvecklats och underhålls av [forskningsgruppen Gaois](https://www.gaois.ie/en/) vid [Fiontar & Scoil na Gaeilge](https://www.dcu.ie/fiontar_scoilnagaeilge/gaeilge/index.shtml), [Dublin City University](https://www.dcu.ie/). Programvaran lyder under [Dublin City Universitys](https://www.dcu.ie/) copyright och är tillgänglig under en öppen [MIT-licens](https://opensource.org/licenses/MIT). Huvudutvecklare är [Michal Boleslav Měchura](https://michmech.github.io/). Ladda ned programvaran [härifrån](https://github.com/gaois/terminologue) om du vill installera din egen instans av *Terminologue*.

## Terminologue.org

*[Terminologue.org](https://www.terminologue.org/)* är en molnbaserad instans av programvaran *Terminologue*. Denna instans förvaltas av [forskningsgruppen Gaois](https://www.gaois.ie/en/) (Dublin City University). Om du inte vill installera din egen instans av programvaran kan du börja fylla och publicera termbanker genom att [skaffa ett konto](/signup/) på *Terminologue.org*. Även om vi vidtar alla åtgärder för att skydda dina termbanker kan vi inte garantera det. Vi ber dig därför att istället ofta själv exportera och göra säkerhetskopior av dina termbanker.

## Téarma

Programvaran *Terminologue* utvecklades ursprungligen av Fiontar & Scoil na Gaeilge för [Foras na Gaeilge](https://www.forasnagaeilge.ie/) för hanteringen av *Téarma*, den nationella iriska termbanken ([téarma.ie](https://www.tearma.ie/)). *Téarma*-termbanken innehåller ca 186 000 begreppsposter som lagras i en särskild privat instans av *Terminologue*.

## Dataskyddsinformation

Vi samlar inte in några data om användning. När du skaffar ett konto på *Terminologue.org* ger du oss en e-postadress och ett lösenord. Vi kommer inte att dela din e-postadress med någon, men vi förbehåller oss rätten att undantagsvis kontakta dig rörande *Terminologue.org*-tjänsten. Ditt lösenord skickas över en säker uppkoppling och krypteras via en hashfunktion innan det sparas i databasen. Detta innebär att ingen har tillgång till ditt lösenord, inte ens vi. Du kan själv konfigurera dina termbanker så att de är offentliga eller privata.

## Kontakt

Du kan skaffa ett konto [här](/signup/). Om du har glömt ditt lösenord går du [hit](/forgotpwd/). Gå [hit](/docs/intro.sv/) för en snabbintroduktion i Terminologue. Om du har någon annan fråga eller återkoppling kan du skicka e-post till oss på <gaois@dcu.ie>.

## Lokalisering av Terminologue

Om du vill lokalisera *Terminologue* användargränssnitt och dokumentation till ditt språk, kontakta oss på <gaois@dcu.ie>. *Terminologue* finns för närvarande på följande språk:

- English: Michal Boleslav Měchura.
- Gaeilge: Michal Boleslav Měchura; Fiontar & Scoil na Gaeilge.
- česky: Michal Boleslav Měchura.
- svenska: Henrik Nilsson.
- Cymraeg: n/a
- suomi: Heini Nurminen.
- Nederlands: Jeremy Sneyers.
- русский: Arina Klimina.
- Español: [Víctor López Martínez](https://www.linkedin.com/in/translatorvictorlopez/)
- Arabic: Hassane Darir (<h.darir@uca.ac.ma>)
- hrvatski: translation students of the Faculty of Humanities and Social Sciences, University of Osijek: Jelena Bungić, Dunja Dernej, Irena Iličević, Iris Koščević, Katarina Mandarić, Lea Maras, Anamarija Pezer, Sonja Skrletović, Tomislav Stojanović, Valentina Jelić, Lorena Šeda, Matrej Šibalić, Mihaela Šmehil, Vedrana Vestić.
