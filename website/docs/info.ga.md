# Maidir le *Terminologue*

## Terminologue

Uirlis bhainistíochta foinse oscailte don téarmeolaíocht is ea *Terminologue*. Is é [grúpa taighde Gaois](https://www.gaois.ie/ga/) in [Fiontar & Scoil na Gaeilge](https://www.dcu.ie/fiontar_scoilnagaeilge/gaeilge/index.shtml), [Ollscoil Chathair Bhaile Átha Cliath](https://www.dcu.ie/) atá freagrach as an mbogearra a fhorbairt agus a chothabháil. Is le h[Ollscoil Chathair Bhaile Átha Cliath](https://www.dcu.ie/) cóipcheart an bhogearra agus tá sé seo ar fáil faoi cheadúnas foinse oscailte [MIT](https://opensource.org/licenses/MIT). Is é [Michal Boleslav Měchura](https://michmech.github.io/) príomhfhorbróir an bhogearra. Íoslódáil an bogearra [anseo](https://github.com/gaois/terminologue) más mian leat d’ásc féin de *Terminologue* a shuiteáil.

## Terminologue.org

Ásc néalbhunaithe den bhogearra *Terminologue* is ea *[Terminologue.org](https://www.terminologue.org/)*. Is é [grúpa taighde Gaois](https://www.gaois.ie/ga/) (Ollscoil Chathair Bhaile Átha Cliath) a dhéanann an t-ásc seo a óstáil. Mura mian leat d’ásc féin den bhogearra a shuiteáil, is féidir leat cnuasaigh théarmaíochta a scríobh agus a fhoilsiú trí [chuntas a chruthú](/signup/) ar *Terminologue.org*. Cé go ndéanfaimid gach iarracht do chuid cnuasaigh théarmaíochta a choinneáil slán, ní féidir linn seo a dhearbhú. Mar sin de, iarraimid ort do chuid cnuasaigh théarmaíochta a easpórtáil agus a chúltacú go tréimhsiúil.

## Téarma

D’fhorbair Fiontar & Scoil na Gaeilge bogearra *Terminologue* ar dtús chun ligean do [Foras na Gaeilge](https://www.forasnagaeilge.ie/) *Téarma*, an Bunachar Náisiúnta Téarmaíochta don Ghaeilge ([téarma.ie](https://www.tearma.ie/)), a bhainistiú. Tá *c.*186,000 iontráil i mbunachar téarmaíochta *Téarma* a dhéantar a bhainistiú in ásc tiomnaithe príobháideach de *Terminologue*.

## Faisnéis um chosaint sonraí

Bailímid sonraí úsáide áirithe ar na codanna poiblí den suíomh gréasáin *Terminologue.org* (i.e. na codanna den suíomh nach bhfuil faoi chosaint pasfhocail) le cabhair seirbhísí mar [Plausible](https://plausible.io). Úsáidimid Plausible chun eolas a thaifeadadh mar gheall ar cad as a dtagann ár gcuid úsáideoirí agus cad a dhéanann siad agus iad ar an suíomh. Bailíonn agus stórálann Plausible sonraí teicniúla faoin mbrabhsálaí agus faoin ríomhaire a úsáidtear chun cuairt a thabhairt ar an suíomh. Úsáidimid na sonraí bailithe ag Plausible chun tuairiscí comhiomlánaithe a chruthú ar líon, suíomh agus gníomhaíocht ár n-úsáideoirí. Cuireann na tuairiscí seo bonn eolais faoinár bpleananna forbartha don todhchaí. Ní sonraí pearsanta na sonraí seo, de réir shainmhíniú GDPR an AE, agus ní chuireann na sonraí seo ar ár gcumas úsáideoirí aonair a shainaithint. Coimeádaimid an ceart againn féin méadracht úsáide chomhiomlánaithe a thuairisciú agus/nó a fhoilsiú.

Ní dhéantar aon script rianaithe nó anailísíochta a chur leis na comhdéadain phríobháideacha ina ndéantar eagarthóireacht, riar nó cumrú ar chnuasaigh téarmaí aonair. Nuair a chláraíonn tú do chuntas ar *Terminologue.org*, soláthraíonn tú seoladh ríomhphoist agus pasfhocal dúinn. Ní roinnfimid do sheoladh ríomhphoist le duine ar bith eile ach coimeádaimid an ceart dul i dteagmháil leat maidir le seirbhís *Terminologue.org* ó am go ham. Seoltar do phasfhocal thar nasc slán agus haiseáiltear é sula ndéantar é a shábháil chuig an mbunachar sonraí. Ciallaíonn sé seo nach bhfuil rochtain ag aon duine, muidne fiú, ar do phasfhocal. Is féidir leat do bhunachair théarmaíochta a chumrú le bheith ar fáil go poiblí nó go príobháideach.

## Teagmháil

Is féidir leat cuntas a chruthú [anseo](/signup/). Má tá dearmad déanta agat ar do phasfhocal, téigh [anseo](/forgotpwd/). Chun cur amach a fháil ar Terminologue, téigh chuig an treoir úsáideora [anseo](/docs/intro.ga/). Má tá ceist ar bith eile nó aiseolas agat dúinn, is féidir leat ríomhphost a sheoladh chugainn ag <gaois@dcu.ie>.

## Logánú Terminologue

Má theastaíonn uait comhéadan úsáideora agus doiciméadacht *Terminologue* a logánú chuig do theanga féin, déan teagmháil linn ag <gaois@dcu.ie>. Tá *Terminologue* ar fáil sna teangacha seo faoi láthair:

- English: Michal Boleslav Měchura.
- Gaeilge: Michal Boleslav Měchura; Fiontar & Scoil na Gaeilge.
- čeština: Michal Boleslav Měchura.
- svenska: Henrik Nilsson.
- Cymraeg: n/a
- suomi: Heini Nurminen.
- Nederlands: Jeremy Sneyers.
- русский: Arina Klimina.
- español: [Víctor López Martínez](https://www.linkedin.com/in/translatorvictorlopez/)
- العربية: Hassane Darir (<h.darir@uca.ac.ma>).
- hrvatski: translation students of the Faculty of Humanities and Social Sciences, University of Osijek: Jelena Bungić, Dunja Dernej, Irena Iličević, Iris Koščević, Katarina Mandarić, Lea Maras, Anamarija Pezer, Sonja Skrletović, Tomislav Stojanović, Valentina Jelić, Lorena Šeda, Matej Šibalić, Mihaela Šmehil, Vedrana Vestić.
- Deutsch: Mohammed Aqalqol.
- lietuvių kalba: Sigita Rackevičienė, Andrius Utka, Agnė Bielinskienė.
- norsk bokmål: Pia Vinkki, Idar Wilsgård.
- Ελληνικά: George Sarlas.
- Türkçe: Ender Ateşman (<atesman@gmail.com>).
- català: Aitana Rufete Sala.
- euskara: Leire Irusta Aldama.
- 正體中文: Hsinwei Tseng.
- français : Alexandre Perreault et Aline Francoeur (Université Laval, Québec).
