# Ynghylch *Terminologue*

## Terminologue

Teclyn cod agored ar gyfer rheoli terminoleg yw *Terminologue*. Datblygir a chynhelir y feddalwedd gan [grŵp ymchwil Gaois](https://www.gaois.ie/cy/) yn [Fiontar a Scoil na Gaeilge](https://www.dcu.ie/fiontar_scoilnagaeilge/gaeilge/index.shtml), [Prifysgol Dinas Dulyn](https://www.dcu.ie/). Mae hawlfraint gan [Brifysgol Dinas Dulyn](https://www.dcu.ie/) ar y feddalwedd ac mae ar gael o dan [y drwydded MIT](https://opensource.org/licenses/MIT), sy'n drwydded ffynhonnell agored. Y prif ddatblygwr yw [Michal Boleslav Měchura](https://michmech.github.io/). Lawrlwythwch y feddalwedd [yma](https://github.com/gaois/terminologue) os ydych chi am osod eich copi eich hun o *Terminologue*.

## Terminologue.org

Mae *[Terminologue.org](https://www.terminologue.org/)* yn gopi o feddalwedd *Terminologue* sydd yn y cwmwl. Mae'r copi hwn yn cael ei gynnal gan [grŵp ymchwil Gaois](https://www.gaois.ie/ga/) (Prifysgol Dinas Dulyn). Os nad ydych am osod eich copi eich hun o'r feddalwedd, gallwch ddechrau ysgrifennu a chyhoeddi cronfeydd termau drwy [greu cyfrif](/signup/) ar *Terminologue.org*. Er y byddwn yn gwneud pob ymdrech i gadw'ch cronfeydd termau yn ddiogel, ni allwn warantu hyn. Yn lle hynny, gofynnwn ichi allforio a gwneud copi wrth gefn o'ch cronfeydd eich hun o bryd i'w gilydd.

## Téarma

Datblygwyd meddalwedd *Terminologue* yn wreiddiol gan Fiontar a Scoil na Gaeilge ar gyfer [Foras na Gaeilge](https://www.forasnagaeilge.ie/) i reoli *Téarma*, y Gronfa Derminoleg Genedlaethol ar gyfer yr Wyddeleg ([téarma.ie](https://www.tearma.ie/)). Mae cronfa *Téarma* yn cynnwys *tua* 186,000 o gofnodion, wedi'u rheoli mewn copi preifat pwrpasol o *Terminologue*.

## Gwybodaeth diogelu data

Nid ydym yn casglu unrhyw ddata defnydd. Pan fyddwch chi'n cofrestru am gyfrif ar *Terminologue.org*, rydych chi'n cyflwyno eich cyfeiriad e-bost a'ch cyfrinair i ni. Ni fyddwn yn rhannu eich cyfeiriad e-bost ag unrhyw un, ond rydym yn cadw'r hawl i gysylltu â chi yn achlysurol mewn perthynas â gwasanaeth *Terminologue.org*. Anfonir eich cyfrinair dros gysylltiad diogel a'i stwnsio ("hash") cyn ei gadw i'r gronfa ddata. Mae hyn yn golygu nad oes gan unrhyw un, gan gynnwys ninnau, fynediad i'ch cyfrinair. Gallwch gyflunio'ch cronfeydd termau i fod yn gyhoeddus neu'n breifat.

## Cyswllt

Gallwch greu cyfrif [yma](/signup/). Os ydych wedi anghofio'ch cyfrinair ewch [yma](/forgetpwd/). I gael cyflwyniad cryno i Terminologue, ewch [yma](/docs/intro.cy/). Os oes gennych unrhyw ymholiadau neu adborth arall, gallwch anfon e-bost atom yn <gaois@dcu.ie>.

## Lleoleiddio Terminologue

Os ydych am leoleiddio rhyngwyneb defnyddiwr a dogfennaeth *Terminologue* ar gyfer eich iaith eich hun, cysylltwch â ni yn <gaois@dcu.ie>. Ar hyn o bryd mae *Terminologue* ar gael yn yr ieithoedd canlynol:

- English: Michal Boleslav Měchura.
- Gaeilge: Michal Boleslav Měchura; Fiontar & Scoil na Gaeilge.
- česky: Michal Boleslav Měchura.
- svenska: Henrik Nilsson
- Cymraeg: n/a
- suomi: Heini Nurminen.
- Nederlands: Jeremy Sneyers.
- русский: Arina Klimina.
- Español: [Víctor López Martínez](https://www.linkedin.com/in/translatorvictorlopez/)
- Arabic: Hassane Darir (<h.darir@uca.ac.ma>).
- hrvatski: translation students of the Faculty of Humanities and Social Sciences, University of Osijek: Jelena Bungić, Dunja Dernej, Irena Iličević, Iris Koščević, Katarina Mandarić, Lea Maras, Anamarija Pezer, Sonja Skrletović, Tomislav Stojanović, Valentina Jelić, Lorena Šeda, Matej Šibalić, Mihaela Šmehil, Vedrana Vestić.
